# Alaprajz és lakberendezés tervező szoftver

*BSc szakdolgozat*

## Feladatkiírás

Házak és lakások alaprajzának a tervezésére időszakosan az emberek egy részének szüksége van. Ehhez számos alkalmazás elérhető a nem technikai felhasználóknak szánt termékektől a professzinális tervezőszoftverekig. A dolgozat bemutat és összehasonlít néhányat ezek közül. Elemzi a gyakran előforduló megoldásokat, kategorizálja azokat. Egy saját, online felületről használható szoftver példáján mutatja azt be, hogy milyen módszereket és hogyan érdemes kombinálni az egyszerűbb használhatóság érdekében. Ebben a grafikus megjelenítés felülnézetes és izometrikus formában történik HTML5 Canvas segítségével. Az alkalmazás az újabb ECMAScript szabványoknak megfelelően objektum orientált módon kerül megvalósításra. Az adatok kezelését szerver oldalon egy Python/Falcon keretrendszerben elkészített alkalmazás oldja meg.
